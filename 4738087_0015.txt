4

contulisse. Nam postquam promulgata est illa lex, uno ⁴3⁶,
loco (carm. lV. 8. 17), qui iamdudum in suspicionem ad—
ductus erat, magis etiam dubitare coepimus, quae tamen dubi-
tatio nondum fuit ita fructuosa, ut certi quicquam inventum
sit. Itaque quod periti harum rerum vel maxime opus esse
iudicant, ut post tot σχολικὰ ὑπομνήματα hae aetate edita,
quorum aliqua pars intemperantius videtur protrusa esse, a
pluribus ad criticae artis severitatem redeatur, nisi patienter
serre velimus, Horatiana studia, quo magis pinguescant, eo
magis etiam sterilescere: id et ipsum factu difficile est et
non admodum faustis auspiciis suscipitur. Atque fateor me
aliquamdiu dubium haesisse, num mea qualiacunque inventa
ederem: at latet in iis, quae probabiliter nobis videmur in-
venisse, caeca quaedam vis, quae morae nimis diuturnae im-
patiens vel invita et reluctantia e studiorum umbraculis in
solem ac pulverem protrahit, accessitque quorundam maxima
in his literis auctoritas, qui nonnulla, quae cum ipsis com-
municaveram, ita amplectebantur, ut ultro me ad scribendum
adhortarentur. Feci igitur, quod non potui non facere. Quodsi
quis brevius mihi scribendum fuisse censuerit, ingenue pro-
fitebor, brevitatem in huiusmodi disputationibus eorum mihi
propriam videri, quorum ipsa nomina argumentorum vicem·
quodammodo expleant: nos, qui summa quaeque assecuti
sumus, si tantundem a pessimis distare iudicamur, quantum
distamus ab optimis, non habemus, opinor, cur idem nobis
sumamus. Qui vero in nonnullis locis tractandis maiorem
doctrinae copiam me adhibere debuisse dixerit, adsentientem
me habebit: at sunt haec in magna et otii et bonorum libro-
rum penuria a me scripta.

Genus ipsum, in quo libellus noster versabitur, quum
prope infinitum dixerimus ad eandem definiendi necessitatem
revolvimur. Nam post arduum illum et paene Icarium Peerl-
kampii volatum, quamvis plerisque ingeniosi viri audacia

