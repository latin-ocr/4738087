128
esset, in tanta tamen interpretum securitate ipoe mihi diffi-
dere inceperam, donec intellexi <et doctos quosdam viros,
quos consulebam, eadem re magnopere offendi, et ipsos etiam
veteres ita haesitasse, ut, quod est fere desperantium gram·
maticorum, ipsam obscuritatem, quam tollere non possent,
diligerent et admirarentur. Eius desperationis tenue vestigium
· in his Cruquiani commentatoris verbis latet: ιιιεροε] tacita
et egregia significatio filii luxuriosi'; planius locutus est
Acron, cuius haec sunt: ⁸nepos] filius3 affectavit obscu-
ritatem.’ ingenuam denique confessionem Porphyrioni debe-
mus hanc: ‘neposJ bellam obscuritatem affectavit
nepos non filius dicendo, sed nepos luxuriosus atque prodigus
intelligendus est: At istis profecto τὰ μὴ κἀλὰ καλὰ πέ-
φανταω interest enim aliquid inter Horatianam satiram et
divinam illam Dantis comoediam, cuius ipsa obscuritas grande
quiddam ac divinumhabet. Suspicio semel mota confirmari
mihi videtur eo, quod parum credibile est, eum patrem, qui
magnum dedecus esse clamitaverit, quod filius ebrius
ante noctem cum facibus per urbem vagaretur, de maiore
utique eiusdem filii facinore, quod meretricis amorem legiti-
mis nuptiis anteponebat, non aliquid gravius dicturum fuisse,
quo in perditos hominis mores inveheretur. Atqui potest
non admodum audaci mutatione et omnis obscuritatis species
removeri et iustae exspectationi satisfieri et ipsi denique sen-
tentiarum aequalitati consuli. Videndum igitur erit, ne ita
scripserit Horatius:
at pater ardens
saevit, quod meretrice, nefas, insanus amica
- filius uxorem grandi cum dote recuset

ebrius et, magnum quod dedecus, ambulet ante
noctem cum facibus.¹

Sat. l. 8. 17 sqq-z
quum mihi non tantum furesque feraeque suetae

