1144

parce privatus nimium cavere,
dona praesentis cape laetus horae et
linque severa
'librarii eodem plane modo errasse. Nam quum libri satis
boni ‘laetus horae linque’ exhibeant, ita tamen, ut primum
versum talem faciant ‘parce privatus nimium· cavere et’
magna sane elegantia Bentleii coniectura excellit, <qui illud
et e superiore versu in inferiorem transtulit: at nescio tamen,
an certiora videri debeant haec, quae post Aldum lacobus
Cruquiuzz, suos fortasse codices secutus, edidit:
parce privatus nimium cavere et
dona praesentis cape laetus horae ac
linque severa. μ
Leniore etiam mutatione sanari possunt hi versus, quibus
incredibilis Scaevae nequitia describitur sat. ll.· 1. 53 sqq.:
Scaevae vivacem crede nepoti
matrem, nil faciet sceleris pia dextera: mirum
ut neque calce lupus quemquam neque dente ferit bos,
sed mala tollet anum vitiato melle cicuta.
Mirum ut quum in optimis libris sit, recentiores eam scri—
pturam retinent, quamquam Bentleius longa adnotatione eius
veritatem impugnavit. Quae tamen disputatio paullo infra
summi viri dignitatem posita est. Nam neque ipsae eius
coniecturae mirum ni vel mirum si valde probabiles sunt,
neque in commendandis iis ita versatus est, ut ubique agno-
scas virum et acutissimum et Latine doctissimum. Velut
hoc, quod negavit mirum ad praecedentia referri posse,
quoniam minime mirum esset matrem a filio non occidi,
quis non videt parum accurate ab illo dictum esse? quae ¹
enim probi homines ne per somnium quidem cogitant, ea si -
non audet perficere cognitae et exploratae nequitiae homo,
habemus, opinor, cur miremur: atque utut verba vel con·
iunguntur vel mutantur, hoc semper manebit, mirum id visum

