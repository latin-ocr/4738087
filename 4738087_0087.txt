,76

leius, et dubitavit rectissime. Quae enim de altero versu
scripsit: ‘itane vero? an Horatius tantopere curat, ne ser-
vulus praeter findatum myrto aliquid addat? mirum ni Sa-
turnalia tunc agebantur et servi dominis imperabant’, ea nul—
lis adhuc certis ac validis argumentis refutata sunt. Non
desunt quidem, qui, veteres commentatores secuti, ‘non curo'
idem esse pronuntient, quod ‘nolo't at fundamenta si quaeris,
quibus explicationem superstruxerint, aut nulla invenies aut
parum firma. Potest dominus sic fere loqui: ‘curabo ne ite-
rum pecces', at ea formula graviter minitantis est et ab hu-
ius carminis hilaritate aliena,'atque‚ si recte memini, solo
futuro tempore ita utuntur (vid. intpp. ad Phaedr. V. 2. 4).
Lucilii autem verba, ad quae nonnulli provocant: ²Persium
non curo legere, Laelium Decumum volo’ (Cic. de orat. ll.
6. 25), nunquam efficient, ut credamus perinde esse, utrum
aliquis se non curare aliquid dicat, an se id vetare. Ille
enim, quum scriptores plerumque operam darent, ut a doctis-
simis quibusque legerentur, ut est sane honorificum doctissi-
mos homines aut docere aut delectare, sibi id curae cordique
esse negavit: velle se mediocribus placere. Eamque expli-
cationem veram esse, ipse Cicero confirmat: in primo enim
libro de finibus bonorum et malorum, ubi de eadem Lucilii
sententia disputat, nullo verbo utitur, in quo imperiose vel
vetandi vel iubendi significatio insit, sed illum recusasse
dicit, quominus ab omnibus legeretur (Ι. 3. 7), quamquam hoc
etiam vocabulum paullo fortius est. Accedunt alia. Primum
enim haec ‘sedulus curo', novi versus initio posita, tam arte
inter se cohaerent, ut vix divelli posse videantur, quod recte
' intellexit Lambinus: hic vero, quum ipsum Horatium ‘sedulo
curasse’ sibi persuasit, ut Latinitati satisfecit, ita corrupit
sententiam: nam quid potest perversius esse, quam dominum
non solum curare, ut servus operae parcat, sed etiam se-
dulo curare? Scio ea verba nuper commate distingui

 

