24

versabantur, ita expressos esse constat, ut aut neque adde·
rent quicquam neque demerent, aut talia omnino omittere
mallent quam mutare: alii, quum librum habere vellent, >qui
et legi posset et intelligi, literis, quas superesse videbant, ad
explendam lacunam pro suo quisque ingenio vel scite ute«.-
bantur· vel abutebantur imperite. Caute fecit, ut de solis
Horatianis libris dicam, ’qui sub noni seculi initium Orellii
codicem Bernensem antiquissimum scripsit, quod sat. l. 2. 39
in fine versus ⁸dolore voluptas' simpliciter omisit, quum
. appareat, illum legere non potuisse, quae in archetypo in-
venerat (Kirchner.Nov. q. Hor. p. 9). Imperitae vero inter-
polationis vestigia ne in bonis quidem libris plane desunt:
nam ut nihil dicam de celebrato illo ‘rabiosi tempora signi‘,
de quo antea exposui, nescio an nihilo clementius iudicari
debeat ‹le-hac lectione, quam e Dessaviensi libro sec. X satis
accurate scripto Kirchnerus (l. Ι. p. 13) nuper excerpsit, carm⁴
Ι. 12. 21 ⁸proeliis audax neque te transibo! Alia in eodem
libro multo elegantius expleta sunt, velut sat. l. 1. 121 ‘ver-
bum non amplius ullum' et 2. ’24 ‘in contraria tendunt?
Ex eodem hoc genere illud est, quod ipsi etiam Bentleio
fraudem fecit: nam quum in summo optimorum, quos qui-
dem novimus, librorum consensu dubitari neque possit neque
debeat, quin hic versus sat. ll. 8. 29 rectissime ita scriptus
edatur ⁸ut vel continuo patuit quum passeris atque', maluit
ille tamen quibusdam Lambini codicibus obtemperare, qui
extrema vocabula sic exhibebant ‘passeris assi et.' Falsa
ea coniectura est, at ingeniose excogitata: neque tamen quem-
quam de eiusmodi mutatione cogitaturum fuisse arbitror, nisi
suo in libro lacunam invenisset utcunque explendam. —Unum
exemplum addo, quo demonstratur iam Bernensis codicis
scriptorem interpolato libro usum esse: ipsum enim cautio-
rem fuisse vidimus. Is igitur a. p. 277, ubi recte nunc le-
gitur ⁸quae canerent agerentque peruncti faecibus ora' haec

