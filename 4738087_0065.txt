54

partes definirentur, quae maxime humiles 'ac paene abiectae
et plebeiae essent? Quodsi in Fundanii comoediis nibil
magis eminebat, si nihil prius ex iis commemorandum erat,
quam meretricum et servorum astutiae3 si sermone utebatur
nona agresti quidem illo, neque tamen ad artis elegantiam
conformato: nihil mihi videtur veri similius esse, quam illum,
temporibus obsecutum, hoc inprimis spectavisse} plebi ut
placerent, quas fecisset fabulas. His argumentis adducor ut
credam, secundum eorum versuum, de quibus disputamus,
aliquo in codice ita olim scriptum fuisse: ’

eludente senem comis garrire . . . ELLO.
Quam lacunam quum ita explevisset corrector, ut libellos
saberet, in praecedentibus etiam aliquid mutandum fuit, ut
cohaerere videretur sententia. Ipsum Horatium haec scri-
psisse coniicio:

arguta meretrice places Davoque Chremeta

eludente senem, comis garrire, popello

unus vivorum, Fundani.
Fundanium autem quod solum dixi probatum esse, quum
plerique locum ita interpretentur, ut illum prae ceteris
placuisse dicant, consulto feci. Possum ad porphyrionem
provocare, qui haec habet: ‘solum illis temporibus F unda-
nium dicit comoedias bene seribere': sed quum latius pateat
‘ea res, paullo altius videtur repetenda esse.

Adiectivum, quod est unus, qui ita poni posse existi-
mant, ut non de eo usurpetur, qui solus vel est aliquid vel
facit aliquam rem, sed, etsi nullum praeterea vocabulum
additum sit, ipsum praestantiae aliquam laudern ac significa—
tionem contineat, isque simpliciter unus dicatur, qui in qua-
cunque re excellat: ii provocant fere ad ea, quae Bentleius
scripsit ad a. p. 32: poterant illo duce longius etiam pro-
gredi, veteresque ipsos huius doctrinae defensores advo·
care. Atque sane Servius, non omnino spernendus auctor,

