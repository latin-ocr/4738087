3

patet, saltuque ea attingere conabimur, ad quae adscensus
nullus est. ⁴

Certos igitur fines, intra quos Horatii emendatio subsi-
stere debeat, nullos ego video, nisi quos ipsa ratio describit.
Ut enim suspecta eorum liberalitas est, qui poetis ubique ea
obtrudenda esse arbitrantur, quae ipsis pulchra aut pulchris
etiam pulchriora videntur, ita eam nimiam iudico patien-
tiam, si quis quicquam ab Horatio scribi potuisse sibi per·
suadeat, quod cum recta ratione pugnet. In emendandis iis,
quae corrupta esse ex eiusmodi argumentatione apparet, e
vulgaribus artis praeceptis ea adhibenda sunt, quae usus
confirmavit: Blandinio denique libro plurimum debet tribui,
ita tamen ut meminerimus illum etiam tribus vel quattuor
post Horatium seculis exaratum esse, ipsique Prisciano propter
librorum discrepantiam non ubique constitisse, quid scripsis-
set poeta (Bentl. ad carm. ΙΙΙ. 17. 4). Praeter llaec pauca
haud facile quicquam universe praecipi potuerit, atque est
ea coniecturarum, quae vocantur, natura, ut singulae exa-
minandae sint, neque qui alteram probaverit, non possit de
altera dissentire. Quod quam verum sit, vel solum Bentleii
exemplum demonstrat: nam si ab iis disputationibus discesseris,
quibus ille antiquiorum codicum auctoritatem contra teme-
rariam grammaticorum licentiam ita defendit, ut nemo du-
bitare possit quin rectissime iudicaverit, pauca a summo viro
scripta sunt, quae non aliis iisque doctissimis hominibus ma-
’ gnopere placuerint, aliis non minus doctis operose quaesita
ac paene inepta sint visa: neque melior Lachmanni sors [uit.
Quid quod ne illud quidem artificium scite nuper intellectum,
quo Horatius in carminibus per quaternorum versuum stro-
phas componendis usus est, ullius carminis certam atque
communi consensu probatam emendationem criticis submini-
stravit, quum constet similia, semel in aliquo scriptore ob-
2 servata, ad inveteratos errores corrigendos plurimum fere
o 1*

