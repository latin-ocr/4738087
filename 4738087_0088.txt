’τ

coepta esse: at eae distinctiones, quae in ipsis carminum
numeris insunt, etiamsi furca expellantur, tamen usque re-
currunt. Amne ut concedam, invitis nutris haec con-⁴
iungi posse ‘sedulus adlabores', nihilominus in explicando
versu haereo. A⁷dlaborare enim quum dicantur ii, qui
in aliqua re multum operae ponant atque in perficienda
ea seduli sint, quid dicemus Horatium spectasse, quum
eadem re bis dicta ‘adlabores sedulus' orationem onera-
ret, non ornaret? Possunt similia quaedam apud optimos
scriptores, at eosdem copiae in dicendo studiosos, inve-
niri, velut apud Ciceronem: sed quis non videt, ina-
nem verborum cumulationem omnem alienam esse ab hoc
carmine, quod et ipsum brevissimum est, et in simplicissimo
argumento versatur? Quae difficultas aucta etiam est ab iis,
qui ‘sedulus curae'‚ quam lectionem e Bodleiano libro
Bentleius enotavit, vel ‘sedulus cura' scribere malebant,
et utramque formulam de curae sedulitate interpretabantur.
Ne ea quidem, quae ipse Bentleius disputavit, multo verisi-
miliora mihi videntur. Quod enim Horatium ita puerum
adloquentem facit: ‘simplici myrto nihil adlabores sedulus
cura!' id ei lectioni, quam codices optimi tuentur, non mul-
tum praestat. Potest enim alicui imperari ut curet, at
· potest tum demum, quum ad rem perficiendam cura atque
diligentia adhibenda est: itaque ut rectissime se habent hae
formulae: ‘cura ut valeas' ⁶cura ut sint domi parata omnia'
‘cura ne cures' (quod medici praecipiunt) multaeque harum
simillimae, ita nescio an plane ridiculum sit, servulum rosas
in hortis quaerentem, quum ipsam hanc curam ab eo omitti
volumus, his fere verbis dehortari ‘cura ut operae parcas’;
ac magis etiam ridiculum erit, quum, coniunctis iis vocabu-
lis, quae vix divelli posse monuimus, eum id sedulo curare
iubemus. Quae igitur Bentleius sub finem suae disputatio-
nis scripsit: ‘mirabuntur plerique tam conspicuum mendum

