69

intelligeretur, quid quidque esset. Formam autem ac speciem
alimentorum qui ita mutare volebant, iis aut Daedali Petro-
niani ingeniosa audacia imitanda erat, quem pinguissimas
ficedulas, piperato vitello circumdatas, ovis ex farina pingui
figuratis inclusisse legimus (c. 33), aut certe massa aliqua
utendum, quibus illa oblinerentur et involverentur, ita ut
facile in quascunque formas redigi possent. Itaque quod
Fundanius non agnovit optimorum piscium intestina, alioquin
bene sibi cognita, hoc mihi videtur in causa luisse, quod,
ipso etiam suco .mutato‚ sub eiusmodi involucro latebant:
idque Horatium ita dixisse arbitror:
ut vel continuo patuit, quum passeris atque
incrustata mihi porrexerat ilia rhombi.

Quamquam enim sollenne ea de re vocabulum involvere
videtur fuisse, non dubito tamen, quin eodem iure, quo
panis crusta dicitur, etiam incrustare dici potuerit, prae-
sertim si illud involucrum paullo durius esset, ut sane du-
riusculum suit in Daedali ovis. Ceterum ipsum involvendi
morem satis antiquum. fuisse, Macrobius testis est, qui
Saturn. ll. 9 inter fercula .coenae pontificum ‘altilia ex
farina involuta' commemorat, si sana est lectio.

VII

Constat inter viros doctos, quantum ad Terentianas¹
fabulas recte intelligendas Aelius Donatus contulerit, quum
commentario docte atque accurate scripto, quo plerumque
et quid scripserit poeta, et quid in scribendo spectaverit, satis
probabiliter explicat, tum inprimis adnotationibus iis, quibus
ipsos histrionum inter agendum gestus ea diligentia descri-
psit, ut quid vel concitatius vel remissius olim pronuntiare
soliti sint sciamus. Quod igitur, elegantissimas illas fabulas
quum legimus, eas non tam legere nobis videmur, quam in

