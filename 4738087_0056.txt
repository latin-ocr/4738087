penultimum versum* aliter scriptum habuisse suspiceris. Quae
enim Porphyrio scripsit: ‘cum mea e contrario scripta nemo
norit nec velit nosse, primum quod publice non recitentur,
deinde quod, conscii sibi peccatorum, non delectentur hoc
poemate, quorum vitia carpuntur'‚ cum iis reliqui consentiunt,
ac sunt sane talia, ut illum de universi loci sententia rectis·
sime statuisse intelligas: de ipso hoc vocabulo plures nemo
eorum quicquam adnotavit. Habent illi silentii socium Dio·
nysium Lambinum, qui in tanta Latini sermonis peritia tacere
quam posteros docere maluit. Non tacuerunt recentiores,
at dubito tamen, num acu tetigerint id, quod tangendum fuit.
Confugiunt enim ad attractionem, quam grammatici vo-
cant, atque Horatium paucissimis verbis idem dixisse arbi-
trantur, quod plenius ita dicendum fuerit: ‘quippe quum plu-
res digni sint qui culpentur.’ Exempla, quibus ad stabilien-
dam sententiam utuntur, tantum non omnia Graeca sunt,
qua in re nescio an parum meminerint, quanta satira—
rum atque carminum diversitas sit. Latina quae attulerunt,
ea, quum accuratius pensitantur, minime efficiunt, ut istud
attractionis genus non admodum durum videri debeat. Con-
cedendum tamen fortasse esset, ipsi Horatio aliquid obscurius
excidisse, si, probata illorum sententia, omnia ita procede-
rent, ut poetam accurate, sinon scripsisse, at certe cogitasse
intelligeremus. Quod quidem secus se habet. Sive enim
plures hic dici existimamus maiorem eorum partem, qui
satiricam poesin improbabant, sive (quae durior ratio est
neque ullum, si recte memini, patronum habet) plures de
omnium omnino civium maiore parte interpretamur: neutrum
tolerabile est. Etenim si plerique eorum, qui satiras ode-
rant, eam odii causam habebant, quod ipsi reprehensione
sibi digni viderentur: ceteri in exagitando illo carminum ge-
nere aliud quiddam secuti sunt. Non licuit igitur poetae ita
loqui: ⁴sunt qui me vituperent ea de causa, quod plerique

v„

