15

usi. Quae coniecturae nostrae, quamvis probabiles, ta-
men everterentur, si vera essent, quae scripsit Kirchnerus
l.l. p. 24. Is enim quum in Gothano libro ante seculare car·
men hunc titulum positum repperisset: ⁵lncipit carmen secu-
lare, quod patri meo et matri meac cantaveram ad chorum
puerorum puellarumque ad Apollinem et Dianam proseutice
tetracolos', eademque in Menteliano codice (p. 43 sqq.) ita
in brevius contracta exstitisse e Lipsiensi codicis collatione
intellexisset: stiffi. Scffe. caffin. q—d. patri. ne cantaver. ad
chorum puellarumque', haec quoque ad Mavortium retulit,
ut qui olim puer vel adolescentulus illud carmen coram
parentibus cecinisset idque postea, vir sactus, dignum iudi-
casset, quod· adnotaret. Seculare autem carmen si attigisset
ille, i. e. si ultra suam subscriptionem progressus esset, con-
cidit nostra argumentatio, neque est, cur epistolas etiam ac

satiras ab eodem homine pertractatas esse negemus. Quod
tamen ‘doctissimi viri commentum dubito num multis sit pla-
citurum. Mavortius enim si in publicis sollennibus qui·
buscunque Horatii carmen cecinisset, poterat id fortasseillu—
stri etiam viro commemoratione dignum videri: sin vero id
cantandi periculum in privata domo fecit, quum soli parentes
adessent, quis, quaes0, criticam operam, quam professus est,
propter tam pusillam rem deseret eaque adnotabit, quae
et ipsa levissima sunt, neque cum totius instituti ratione
quicquam commune habent? Accedit ipsius orationis obscu-
ritas: nam haec formula ‘ad chorum puerorum puellarumque
cantare', si recte memini, neque de eo usurpatur, qui chori
cantum strophis quibusdam, quas solus cantat, interpellat ac
distinguit, neque chori dux ac magister apte ita describitur.
Gravius etiarn hoc est, quod neminem facile explicaturum
arbitror, qui in ea sententia plusquamperfecto tempore uti
potuerit Mavortius, quod a toto loco ita alienum est, ut doctus
quidem homo ne sexto quidem seculo ita scripturus fuerit.

