52

Qui enim sibi persuaserit, eos, qui singulis aetatibus in singu-
lis poesis generibus soli probati sint, ipso iure inter magnos
et vere egregios poetas referendos esse, is sane babebit, cur
de Fundanio praeclare sentiat: at idem, si constare sibi volet,
eodem paene loco inter summos poetas et Homerum ponet
et Claudianum. Verum quum cogitamus, Fundanium ne
nominari quidem ab ullo alio scriptore, ac ne unum quidem
eius versiculum adhuc inventum esses rectius coniiciemus,
quamvis ille suo in genere excelluerit, ipsum tamen boc ge-
nus non omnino commendabile fuisse. Atque erat Augusti
aetate scenicae et maxime quidem comicae poesis ea con-
ditio, ut nullus facile poeta omnibus spectatoribus placere
totiusque theatri plausum excitare posset. Equites enim, ut
qui inde a pueris lautius habiti accuratiusque eruditi essent, ’
verae et incorruptae poesis patronos agebant, at quum ele—
gantia potissimum caperentur, eo paullatim delabebantur, ut
sola externa specie delectarentur, et histrionum ornatum plu-
ris facerent quam poetarum artem (epist. ll. 1. 187): plebs
ea maxime probasse videtur, quae humilia essent suisque
moribus accommodata, ita ut pugiles et ursum poscere mal·
let, quam patienter audire ea, quae magnopere placebant
nobilibus (ibid. 185). Neque nimis mirum nobis videbitur,
Romanam plebem, quae, patrum et avorum exempla secuta,
etiamtum admirabatur Terentium et Statium (epist. Il. l. 59.sq.),
in novis poetis existimandis ita a pristina iudicandi facultate
degenerasse, dummodo meminerimus, plerosque eorum, qui
tunc perperam iudicabant, inter ipsa bella civilia natos fuisse:
iidem autem homines quod Vergilium in theatro venerabundi
salutarunt (dial. de orat. 13) et Horatium praetereuntem di-
gito monstrabant (carm. lv. 3. 22), id haud scio an inde explicari
debeat, quod solet plebs nonnull'a, quae supra se posita esse
sentit, caeca quadam veneratione prosequi, de iis vero, quae
natura sua popularia sunt, iudicat ipsa. Qui medii erant inter

