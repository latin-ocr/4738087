hanc in 'extremis carminis verbis vini inme, quum constet,
Horatium simplicium quidem munditiarum, at munditiarum
tamen amantissimum fuisse.

Alium his locum propt& argumenti similitudinem subi-
cere liceat‚ in quo item scenici gestus mentio fit, quamquam,
quod summum in eo est, non est in ipso gestu positum.
ln praeclara illa satira, qua Tiresias apud inferos cum Ulixe
de divitiarum fontibus confabulans inducitur, inter alia prae-
cepta testamentorum captandorum artis hoc ponitur sat. ΙΙ.
5. 90 sqq.:

difficilem et morosum offendet garrulus ultro

non etiam sileas. Davus sis comicus atque

stes capite obstipo multum similis metuenti.
Ita quum hi versus nunc edi soleant, magna est interpretum
de vocabulo ultro dissensio. Alii enim difficili homini eum
maxime displicuisse existimarunt, qui ‘ultro garrulus' esset:
at rectissime monent alii, garrulum dici eum, qui ultro
ineptias effutiat, neque morosi hominis esse, suo iussu quem-
quam ad blaterandum excitare. Alii igitur garrulum homi-
nem morosum ‘ultro offendere' censuerunt: at qui alios
offendit, nisi sorte ad id ipsum missus atque instigatus est,
vel ab illis provocatur, semper eos offendit ultro, et facile
intelligitur, duplex illa exceptio quam ab hoc loco aliena sit.
Probabilior eorum opinio est, qui haec ‘ultro non etiam
sileas’ coniuncta per interrogationem efferenda iudicarunt.
Eiusmodi enim interrogatio, quae praecepti vim habet, „num
exspectabis, donec ille te tacere iusserit? nonne iniussus
etiam silebis?’ quum per se ipsa satis apta videatur, non
facile plane refelli posset haec Marcilii sententia, nisi funda-
mento niteretur parum firmo, de quo mox videbimus. Re-
iecta tamen ea, nova conatus est Orellius, qui hac loci cir-
cuitione utitur: ‘neque vero tu alio tempore, cum ille tecum
colloqui volet, sine ulla causa taciturnus sis, quasi taedio

