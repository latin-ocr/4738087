θ’

lineam adscendere, ita ut proxime adl literae figuram accedat.
Qui autem-vel LURES vel lures legebat, facere vix po-

terat, quin eam literam adderet, qua ipsi ad perficiendum

⁶ vocabulum opus videretur. iurandi denique verbo similiter

usus est Horatius epist. ll. 1. 244. ¹
Superest unus* locus, de quo dubitantius dicemus, quo—
niam eius emendationem inchoare nobis posse videmur, con-
summare non item. Quae enim codices exhibent sat. ll. 7. 29:
si nusquam es forte vocatus

ad coenam, laudas securum olus ac, velut usquam

vinctus eas, ita te felicem dicis amesque

quod nusquam tibi sit potandum:
ea sic ab ipso Horatio scripta esse vix crediderim, Primum
magnopere me offendit minime iucundus versuum sonus, qui
inde oritur, quod intra paucissimas lineas usquam ter inge—
ritur: si nusquam, velut usquam, quod nusquam: habent
ea profecto parum splendoris, et nescio an honore indigna
fruantur. Semel autem motae suspicioni ex ipsa loci sen-
tentia, qualis nunc est, aliquid ponderis videtur accedere.
Haec enim ‘velut usquam vinctus eas' non possunt aliter
accipi atque solent ab interpretibus explicari, ita ut haec
dixerit Davus: ‘laetaris ita, quasi ad ullius unquam convi-
vium vinculis oneratus eas': quod tamen dubito num valde
probabile sit. Nam si de vi illata dicere volebat petulans
iste sapientiae magister, fortiori aliquo vocabulo uti debebat,
qualia sunt: rapi, trahi obtorto collo, similia3 idque recte
senserunt interpretes ii, qui pro vincto callide ‘vinculis one·
ratum’ posuerunt. Vinctus certe multo leniorem inter·
‘pretationem admittit. Qui enim a potenti aliquo homine
ad convivium vocatur, ei non omnino liberum est arbitrium,
utrum venire velit an non velit, atque ipsum Horatium, quo
tempore haec scripsit, non puto, si vocaretur a Maecenate,
eadem libertate usurum fuisse, qua postea usus est epist.

