 

92

Varronem de re rust. ΙΙΙ. 6 narrantur de Seio, qui rpit-
curatore ternos pavonum pullos exigebat. Est tamen, quod
huic quoque explicationi obstet. Decebat, opinor, in epistola ¹
ad unum quidem hominem scripta, sed edita eo consilio ut
a quam plurimis legeretur, speciem etiam malam vitare:
aut demonstrandum igitur erit, quod adhuc demonstratum
non est et pugnare quodammodo videtur cum Senecae locis
supra laudatis, eas pactioneS‚ quas modo diximus, ita usita-
tas fuisse, ut etiam qui Ulubris vel Ilerdae epistolam legeret,
versum illum ne posset quidem sinistre interpretari, aut ma-
gnopere dubitabimus, an illud quoque speciosius sit excogi-
tatum quam verius. Atque fateor tamen, me quoque in hanc
sententiam pedibus iturum esse, quum persuasum mihi erit,
veteres interpretes paucula illa, quae de Iccio Agrippae pro-
curatore tradunt, ex eorum commentariis sumpsisse, qui
non ita diu post poetae mortem de personis Horatianis vi-
dentur scripsisse. Ita quominus statuam, Acron me impedit,
qui post ea, quae supra exscripsimus, haec addit: ‘alii dicunt,
quod agros gilli in Sicilia donaverat Agrippa': accedit Cru-
quianus commentator, qui eadem habet, nisi quod non allios
ita dixisse ait, sed aliquos! Perspicuum fit ipsa hac opi-
nionum diversitate, ne veteres quidem quicquam certi de
Iccio traditum accepisse, totamque rem iam tunc in conie-
ctura ipsaque illius versus interpretatione positam fuisse.
Eo autem modulo quum varios interpretum conatus metimur,
nullus ea probabilitate excellere videbitur, a qua sola com-
mendationem habent coniecturae: scioque, non me solum ita
sentire, sed alios etiam, quorum iudicium in eiusmodi rebus
meo anteponere soleo. Novi igitur aliquid quum quaeren-
dum sit, multum equidem versui huius epistolae 26 tribuerim.
Nam quod aiunt, Agrippam ibi priore loco ante Claudium
Neronem appellatum esse, quoniam Iccii patronus fuerit, id
quidem leve est, quum aliae complures explicationes in

